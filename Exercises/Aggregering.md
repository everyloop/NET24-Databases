# Övningsuppgifter med aggregering av data

Nu när vi lärt oss grunderna i hur man plockar ut data ur tabeller med hjälp av
SQL så ska vi kolla på hur vi får ut sådan information som inte står i klartext,
men som vi kan räkna ut och sammanställa på olika vis.

## 1. Elements
Ta ut (select) en rad för varje (unik) period i tabellen ”Elements” med
följande kolumner: ”period”, ”from” med lägsta atomnumret i perioden,
”to” med högsta atomnumret i perioden, ”average isotopes” med
genomsnittligt antal isotoper visat med 2 decimaler, ”symbols” med en
kommaseparerad lista av alla ämnen i perioden.

## 2. Städer med minst två kunder
För varje stad som har 2 eller fler kunder i tabellen Customers, ta ut
(select) följande kolumner: ”Region”, ”Country”, ”City”, samt
”Customers” som anger hur många kunder som finns i staden.

## 3. Game of thrones aggregerad till en sträng
Skapa en varchar-variabel och skriv en select-sats som sätter värdet:
”Säsong 1 sändes från april till juni 2011. Totalt
sändes 10 avsnitt, som i genomsnitt sågs av 2.5
miljoner människor i USA.”, följt av radbyte/char(13), följt av
”Säsong 2 sändes …” osv.
När du sedan skriver (print) variabeln till messages ska du alltså få en rad
för varje säsong enligt ovan, med data sammanställt från tabellen
GameOfThrones.

***Tips:*** *Ange ’sv’ som tredje parameter i format() för svenska månader.*

***Tips:*** *Kolla slide om variabler hur man kan sätta variabel med += för konkatenering*

## 4. Namn, ålder, kön
Ta ut (select) alla användare i tabellen ”Users” så du får tre kolumner:
”Namn” som har fulla namnet; ”Ålder” som visar hur många år personen
är idag (ex. ’45 år’); ”Kön” som visar om det är en man eller kvinna.
Sortera raderna efter för- och efternamn.

***Tips:*** *Information om kön finns inbakat i svenska personnummer.*

## 5. Sammanställ data för olika regioner
Ta ut en lista över regioner i tabellen ”Countries” där det för varje region
framgår regionens namn, antal länder i regionen, totalt antal invånare,
total area, befolkningstätheten med 2 decimaler, samt
spädbarnsdödligheten per 100.000 födslar avrundat till heltal.

## 6. Gruppera per land
Från tabellen ”Airports”, gruppera per land och ta ut kolumner som visar:
land, antal flygplatser (IATA-koder), antal som saknar ICAO-kod, samt hur
många procent av flygplatserna i varje land som saknar ICAO-kod.

***OBS!*** *Airports är ett exempel på en dåligt konstruerad tabell där man lagt olika sorters information i samma kolumn. Om det istället hade funnits en kolumn specifikt för land så hade uppgiften varit mycket enklare. Det är dock inte helt ovanligt att man stöter på data som denna, som inte är så bra organiserad, och här kan man fundera på hur det går att lösa ändå.*